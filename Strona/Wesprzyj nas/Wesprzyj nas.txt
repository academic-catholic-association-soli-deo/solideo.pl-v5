![Wesprzyj Soli Deo](wesprzyj-nas.jpg)
# Wesprzyj nas

Szanowni Państwo!<br />
Akademickie Stowarzyszenie Katolickie jest organizacją non-profit, co oznacza, że nie czerpiemy żadnych zysków z jej działalności (oprócz tych duchowych oczywiście ☺), a wszelkie nasze działania opieramy jedynie na zasadzie wolontariatu. 

Jednak jak każdy potrzebujemy środków na naszą działalność. Organizacja konferencji, promocja wydarzeń, sprawy administracyjne i prawne, konieczne sprzęty – te wszystkie aspekty wymagają od nas znacznych nakładów. Jako organizacja pożytku publicznego utrzymujemy się przede wszystkich z 1% podatku oraz darowizn.

Dlatego właśnie zwracamy się do Państwa z prośbą o wsparcie finansowe. Gwarantujemy, że odwdzięczymy się kolejnymi wartościowymi spotkaniami z wyjątkowymi gośćmi i dalej będziemy promować wartości katolickie na naszych uczelniach, a żadna powierzona nam złotówka nie zostanie zmarnowana.





## Darowizny
13 2030 0045 1110 0000 0390 0920<br />
Akademickie Stowarzyszenie Katolickie Soli Deo<br />
Plac Politechniki 1 <br />
00-661 Warszawa <br />





## 1% podatku

Od 2005 roku jesteśmy organizacją pożytku publicznego, dzięki czemu możemy skorzystać z Państwa dobroci i zwrócić się z uprzejmą prośbą o przekazanie nam 1% podatku dochodowego. 

<blockquote>nr KRS: 0000145611</blockquote>

Przy wypełnianiu formularza PIT, w części "Informacje uzupełniające" można podać swoje dane kontaktowe (np. adres e-mail) do czego serdecznie zachęcamy. Można również określić szczegółowy cel, na który chcecie Państwo przekazać swój 1%.





## FaniMani – czyli wspieraj nas za darmo!

Czy wiecie Państwo, że dokonując zakupów przez Internet możecie nas wspomóc zupełnie za darmo?
Określony procent od wartości Państwa transakcji zostanie przekazany na dalszą działalność Stowarzyszenia. Wystarczy tylko zarejestrować się na stronie FaniMani.pl i uruchomić darowiznę na rzecz ASK Soli Deo przed dokonaniem zakupów. W akcji bierze udział ponad 920 sklepów! Zapraszamy do rejestracji i zainstalowania na przeglądarce tzw. przypominajki, dzięki czemu przy każdej transakcji jednym kliknięciem przyczynią się Państwo do szerzenia dobra!

**Link do FaniMani.pl: [fanimani.pl/akademickie-stowarzyszenie-katolickie-soli-deo](https://fanimani.pl/akademickie-stowarzyszenie-katolickie-soli-deo/)**


## Jakie są nasze najbliższe cele?
- Ciągłe podnoszenie jakości organizowanych konferencji;
- Zakup aparatu lub kamery, które umożliwią nam rozwój kanału na YouTube oraz zapewnią dostęp do wartościowych treści z naszych spotkań osobom, które nie mogły się pojawić osobiście;
- Zwiększenie promocji naszych działaniań
- Zakup nowego sprzętu i oprogramowania do księgowości;
- Zakup sprzętu, który podniesie poziom naszych bali i potańcówek, na których przekonujemy młodych ludzi, że można świetnie bawić się bez alkoholu;

Pragniemy poinformować również o naszej modlitwie w intencji Przyjaciół i Darczyńców ASK Soli Deo na comiesięcznych Mszach Świętych!
Serdeczne Bóg zapłać za wszelką pomoc! 
